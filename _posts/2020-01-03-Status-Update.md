---
layout: single
permalink: /nieuws/2020-01-03-Status-update/
title: "Status update"
date: 2020-01-03 12:00:00 +0000
published: true
# categories: ["None"]
# tags: ["Zedelgem"]
author: Begraaf Ventilus
---
![Clock]({{ site.url }}{{ site.baseurl }}/assets/media/posts/2020-01-03_StatusUpdate.jpg)
Bij het begin van dit nieuwe jaar geven we jullie graag een korte update rond de activiteit in het Ventilus project.

Op 17/12/2019 is er een vergadering geweest met de project managers van het Ventilus project van zowel de Vlaamse regering als Elia.
Op deze vergadering waren vertegenwoordigers aanwezig van alle actiegroepen langs het traject.

Vanuit de actiegroepen werd een initiatief genomen om samen te komen voor deze vergadering en een gemeenschappelijk standpunt voor te bereiden.

Dit is bijzonder goed gegaan en we hebben samen een standpunt op papier gezet dat we vanuit alle actiegroepen samen voorgelezen hebben (dit standpunt kunt u [hier](/assets/media/posts/2020-01-03_GezamenlijkStandpuntVentilusproject.pdf){:target="_blank"} downloaden). Een bijzonder krachtig signaal dus van alle bewoners langs het huidige traject.
 

Op de vergadering met het Ventilus team zelf zijn we het volgende te weten gekomen:

- Er zijn veel meer bezwaren ingediend dan men verwacht had. Dank dus nog eens aan iedereen die hieraan geholpen heeft.
Men beseft dat er bijkomend onderzoek nodig is.
- Om te bepalen welke zaken nog verder onderzocht moeten worden, zullen een aantal teams opgericht worden rond de volgende themaâ€™s:
  - Technologie keuze (de meest gevraagde opmerking was om het traject ondergronds te leggen in gelijkstroom)
  - Gezondheid
  - Landbouw
  - Waardevermindering
  - Vogelslachtoffers

Het huidige voorstel is dat wij als actiegroepen ook zouden mogen deelnemen aan het eerste team rond technologie keuze
We hebben gevraagd om ook te mogen deelnemen aan de andere teams, maar nog geen antwoord gekregen hierop.
Een meer uitgebreide uitleg hierover van de Vlaamse regering kunnen jullie lezen in [deze pdf](/assets/media/posts/2020-01-03_Ventilus_Procesnota2_samenvatting.pdf){:target="_blank"}.

Een aantal positieve aspecten dus:
- Er wordt gehoor gegeven aan onze vele bezwaren, men zal bijkomende stappen doen die niet voorzien waren.
De verschillende actiegroepen zitten op 1 lijn en hebben goeie contacten met elkaar. Dit maakt ons samen zeker sterker!
- We zijn er echter nog lang niet. Elia en de Vlaamse regering zullen er alles aan doen om met deze bijkomende onderzoeken hun dossier sterker te maken en dus de plannen zoals ze nu op tafel liggen gewoon verder te zetten.

Het is dus aan ons om te zorgen dat onze stem van verzet tegen dit traject ook luid en duidelijk blijft klinken, 2020 zal dus een druk jaar worden op dat vlak.

Tot slot nog een oproep aan iedereen: blijf dit project bespreken met alle mensen die je kent die invloed hebben op de politiek of het bedrijfsleven en maak hun duidelijk dat wij als bevolking hier niet achter staan. Mochten jullie daarbij hulp nodig hebben, aarzel niet om ons te contacteren.

Groeten

Begraaf Ventilus
